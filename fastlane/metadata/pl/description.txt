Signal to aplikacja do przesyłania wiadomości, której główną ideą jest prywatność. Jest darmowa i łatwa w użyciu, a dzięki wysokiemu poziomowi szyfrowania end-to-end zapewnia pełną prywatność komunikacji.

• Wysyłaj bezpłatnie wiadomości, wiadomości głosowe, zdjęcia, wideo, GIF-y i pliki. Signal korzysta z przesyłu danych telefonii komórkowej, dzięki czemu unikasz opłat za SMS-y oraz MMS-y.

• Prowadź najwyższej jakości zaszyfrowane rozmowy audio i wideo. Obsługujemy połączenia grupowe do maksimum 40 osób.

• Pozostań w kontakcie z nawet tysiącem użytkowników dzięki czatom grupowym. Kontroluj, kto może publikować i zarządzać listą członków grupy, za pomocą uprawnień administratora.

• Udostępniaj znikające po 24 godzinach relacje ze zdjęciami, wideo i tekstem. Dzięki ustawieniom prywatności masz pełną kontrolę nad tym, kto może wyświetlić każdą relację.

• Stworzyliśmy Signal z myślą o ochronie prywatności. Nie wiemy nic o Tobie ani o tym, z kim rozmawiasz. Nasz otwarty protokół Signal oznacza, że nie możemy czytać Twoich wiadomości ani słuchać Twoich rozmów. Ani my, ani nikt inny. Bez ściemy, bez zbierania danych, bez kompromisów. 

• Signal to niezależna organizacja non profit, działająca na zupełnie innych zasadach niż wielkie korporacje z branży technologicznej. Jako organizacja non profit typu 501c3 polegamy na darowiznach użytkowników, a nie na reklamodawcach czy inwestorach. 

• Aby zadać pytania, uzyskać pomoc lub otrzymać więcej informacji, odwiedź stronę: https://support.signal.org/

Aby sprawdzić nasz kod źródłowy, odwiedź https://github.com/signalapp 

Śledź nas na Twitterze (@signalapp) i Instagramie (@signal_app)
